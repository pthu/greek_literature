@node
@author=Dionysius Corinthius
@availability=Available under a Creative Commons Attribution-ShareAlike 4.0 International License.
@convertor_author=Ernst Boogert
@convertor_date=July, 2020
@convertor_execution=Ernst Boogert
@convertor_institution=Protestant Theological University (PThU), Amsterdam/Groningen, The Netherlands
@convertor_version=1.0.0
@description=no feature metadata have been provided; look at the name of the feature and at the data itself to get some clues
@editor=Martin Joseph Routh
@filename=tlg1329.tlg001.1st1K-grc1
@funder=Harvard Library Arcadia Fund
@principal=Gregory Crane
@publicationStmt=Harvard College Library, tlg1329.tlg001.1st1K-grc1.xml.
@respStmt=Digital Divide Data, Corrected and encoded the text, Gregory Crane, Editor-in-Chief, Perseus Digital Library, Matt Munson, Project Manager (University of Leipzig), Annette Gessner, Project Assistant (University of Leipzig), Thibault Clérice, Lead Developer (University of Leipzig), Bruce Robertson, Technical Advisor
@sourceDesc=Reliquiae sacrae, Martin Joseph Routh, Dionysius Corinthius, Oxford University Press, Oxford, 1846, 1, Hathi Trust.
@sponsor=University of Leipzig
@title=Fragmenta
@valueType=str
@writtenBy=Text-Fabric
@dateWritten=2020-12-11T14:50:19Z

744	translation Hæc enim vobis consuetudo   est jam inde ab ipso religionis exordio, ut fratres omnes vario beneficiorum genere afficiatis, et ecclesiis quamplurimis, quæ in singulis urbibus constitutæ   sunt, necessaria vitæ subsidia transmittatis. Et hac ratione tum egentium inopiam sublevatis, tum fratribus qui in metallis opus faciunt,   suppeditatis: per hæc quæ ab initio transmittere consuevistis munera, morem institutumque Romanorum a majoribus vestris acceptum Romani retinentes. Atque hunc morem beatus episcopus vester Soter non servavit solum, verumetiam adauxit: tum munera sanctis destinata copiose subministrans, tum fratres peregre advenientes, tanquam liberos suos pater necessaria amantissimus beatis sermoni. bus consolando.
translation In hæc ipsa etiam epistola meminit Clementis epistolæ ad Corinthios scriptæ, quam ex pisca consuetudine in ecclesia legi solitam esse testatur his verbis. Hodie sacrum diem Dominicum transegimus. In quo epistolam vestram legimus, quam quidem perpetuo deinceps legentes, perinde   ac priorem illam nobis a Clemente scriptam epistolam, optimis præceptis ac documentis abundabimus.
footnote Ita et vos tanta admonitione vestra, sementem quæ Petri ac Pauli satione succreverat, Romanos scilicet et Corinthios, simul commiscuistis. Ambo enim illi in urbem nostram Corinthum ingressi, sparso E. vangelicæ doctrinæ semine nos instituerunt; et in Italiam simul   profecti, cum vos similiter instituissent, eodem tempore martyrium pertulerunt.
translation Idem præterea scriptor epistolas suas a falsariis corruptas esse admonet, ita scribens. Epistolas scripsi rogatus a fratribus. Sed   illas ministri quidam Diaboli, zizaniis compleverunt: quædam ex illis expungentes, quædam adjicientes. Quos certe manet feralis illa sententia: Væ vobis. Non mirum igitur videri debet, si sacrosancta Domini scripta quidam adulterare aggressi sunt, quandoquidem in longe inferioribus scriptis idem ausi fuisse deprehenduntur.
translation Ac primum quidem de Dionysio dicendum est, qui Corinthiorum   ecclesiæ episcopatum gessit, nec solum populis sibi commissis, verum etiam aliarum regionum et urbium incolis, divinos labores suos prolixe communicavit: omnium commodis utilitatique inserviens, in catholicis illis, quas ad diversas ecclesias scripsit, epistolis. Ex quibus una quidem est ad Lacedæmonios, rectæ fidei institutionem continens, pacemque et unitatem insinuans. Altera vero ad
translation Athenienses scripta, excitans ad fidem, et ad vitam ex præcepto evangeli traducendam: quæ in re negligentiam arguit Atheniensium, quippe qui a fide propemodum descivissent, ex quo Publius ipsorum episcopus in persecutionibus tunc temporis excitatis martyrium subierat. Meminit etiam Quadrati, qui post martyrium Publii, episcopus Atheniensium est constitutus: ejusque labore et industria cives denuo in ecclesiam convenisse, et redivivum fidei ardotem in illis reparatum esse testatur. Refert præterea Dionysium Areopagitam, qui a Paulo Apostolo ad fidem conversus est quemadmodum traditur in Actibus Apostolorum, primum omnium ecclesiæ Atheniensis sacerdotium suscepisse. Sed et alia ejus epistola exstat ad Nicomedienses, in quæ   Marcionis hæresim impugnans, veritatis regulæ firmiter adhærescit. Ecclesiæ præterea Gortynensium, et reliquis simul ecclesiis Cretæ iteras scribens, episcopum   ipsorum Philippum magnopere prædicat, quippe cujus ecclesia egregiam laudem fortitudinis et generosi animi, communi omnium consensu retulisset: monetque   ut ab hæretcorum fraude ac versutia sibi caveant. In epistola vero quam scribit ad ecclesiam Amastrianorum et ceteras simul ecclesias Ponti, se quidem a   Bacchylide et Elpisto ad scribendum impulsum esse commemorat.
